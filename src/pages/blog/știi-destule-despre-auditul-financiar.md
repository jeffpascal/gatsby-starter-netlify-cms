---
templateKey: blog-post
title: Știi destule despre auditul financiar?
date: 2020-12-31T09:43:05.662Z
description: >+
  Bilanțul de deschidere coincide cu bilanțul de închidere al exercițiului
  anterior?

featuredpost: true
featuredimage: /img/copertă.jpg
tags:
  - audit financiar contabil audit extern
---
Ați avut timp să comparați situațiile financiare de-a lungul timpului pentru a identifica tendințele în pozițiile financiare și performanțele întreprinderii?

Sunteți sigur că ați înregistrat în contabilitate toate tranzacțiile?



Ce este auditul? Ce este auditul financiar contabil? Când este auditul financiar obligatoriu? Care este diferența dintre auditul intern și auditul extern?

## 1. Auditul financiar. Ce este?

![ce inseamna audit](/img/audit-is-like-a-box-of-chocolate.jpg "Auditul este ca o cutie de bomboane")

Este obligatoriu ca raportul financiar și analiza financiar-contabilă să fie realizate cu acuratețe.

De ce?

Nu poți afla statutul financiar al firmei tale dintr-un raport greșit. 

###### Deci, ce este auditul financiar?

### 1.1 Auditul. Definiție

„ÁUDITUL s.n. Examinare profesională a unor informații cu scopul de a exprima o opinie responsabilă și independentă în raport cu un anumit standard.”

\- Dicționarul explicativ al limbii române, 2009



Auditul este cu alte cuvinte, un proces prin care sunt evaluate datele colectate în cadrul unei firme. Acest proces este realizat periodic și dintr-o perspectivă obiectivă. 

### 1.2 Auditul financiar contabil 

**Auditul financiar contabil este analiza conturilor și finanțelor unei companii. În cazul acestuia, datele de la care pornește analiza sunt cele despre fluxul de numerar și despre structura capitalului.**

Un audit financiar exhaustiv va asigura că toate procesele sunt coerente.

Auditul financiar reprezintă:

1. auditul statutar - un audit al situațiilor financiare anuale individuale sau consolidate, realizat de un auditor (statutar) extern și independent, membru al C.A.F.R.
2. formularea unei opinii asupra situațiilor financiare sau a unor componente ale acestora

![audit statutar vs audit financiar](/img/audit-financiar.png "audit statutar")

Raportul de auditul financiar trebuie:

* să prezinte fidel rezultatele și poziția financiară a companiei
* să reflecte realitatea economică a tranzacțiilor realizate
* să fie imparțiale, prudente, relevante și credibile

### 1.3 Când este auditul financiar obligatoriu? 

Există unele situațiilor în care auditul financiar este obligatoriu prin lege. 

Entităților mijlocii și mari, societăților naționale, societăților cu capital integral sau majoritar și regiilor autonome le este impus de lege să efectueze anual audituri ale situațiilor financiare.

Pe lângă acestea, orice entitate, care depășește următoarele criterii, se încadrează în categoria celor cu obligativitatea auditării:

1. totalul activelor: 16.000.000 de lei
2. cifra de afaceri netă: 32.000.000 de lei
3. numărul mediu de salariați în cursul exercițiului financiar: 50

Cunoscătorii și curioșii pot consulta următoarele surse pentru mai multe informații.

[](shorturl.at/pJKMP)[Reglementările contabile](shorturl.at/pJKMP)

[](shorturl.at/pJKMP)[Legea 82/1991](http://legislatie.just.ro/Public/DetaliiDocument/94309)

[Legea 31/1990](http://legislatie.just.ro/Public/DetaliiDocument/56732)

[Legea 162/2017](https://static.anaf.ro/static/10/Anaf/legislatie/L_162_2017.pdf)

## 2. Rolul auditului financiar contabil în managementul firmei

O agenție externă de audit este de obicei angajată atât pentru a căuta metode de a rezolva problemele pe care le întâmpină o companie, cât și pentru a realiza o examinare independentă și competentă a conturilor și proceselor interne.

##### Rolurile auditului financiar contabil:

* Identificarea erorilor din documentele contabile
* Verifică respectarea legislației în cadrul companiei auditate
* Găsirea eventualelor fraude
* Calcularea ratei solvabilității unei companii
* Revizuirea fluxurilor de numerar 
* Examinarea felului în care capitalul de lucru este gestionat

**Pe scurt, rolul și misiunea auditului financiar contabil este de a crea o imagine clară și coerentă asupra situației contabile și a performanțelor entității auditate.** 

Scopul acestui proces este găsirea unor măsuri financiar-contabile pentru atingerea scopurilor companiei.

## 3. Audit financiar vs audit intern

Pentru că gestionarea unei companii nu este destul de complicată, auditul se mai împarte odată în două categorii: audit intern și audit extern. 

Prima diferența dintre cele două tipuri de audit este cum se situează auditorul în raport cu compania pentru care lucrează.

![audit intern vs audit extern](/img/audit-financiar.jpg "audit intern vs audit extern")

**Auditul intern** este efectuat de o echipă de audit internă, angajată direct de către entitatea auditată. Aceasta analizează sistemele de control și de gestionare a riscurilor. 

Auditul intern reprezintă o examinare obiectivă a activităților și procedurilor conduse la nivel intern. Raportul de audit ar trebui să prezinte eficacitatea sistemului de control intern.

Nu este impus de lege.

**Auditul extern** este realizat de un auditor independent, venit dinafara companiei auditate.

Colaborarea cu acesta începe, de obicei, când compania dorește o opinie competentă și motivată asupra corectidutinii procedurilor interne. Mai mult, un audit extern analizează situația financiară pentru a stabili validitatea afirmațiilor din registrele afacerii.

Este impus de lege.

## 4. La ce ar trebui să vă așteptați de la un audit financiar?

Auditorul poate recurge la mai multe metode de a face revizuirea, asta în funcție de natura companiei și a capacităților financiare. 

Un audit extins și aprofundat este de dorit, pentru că acesta să poată acoperi toate aspectele financiar-contabile ale afacerii și să evidențieze orice problemă mai puțin evidentă care ar putea apărea și cu care s-ar putea să nu fiți familiarizați. 

Când angajați un auditor financiar, este important să aveți o discuție cât mai clară și concisă cu el despre afacerea dvs.

Primul pas este să vă asigurați că auditorul înțelege structura organizațională actuală a companiei dvs., dar și felul în care funcționează aceasta.