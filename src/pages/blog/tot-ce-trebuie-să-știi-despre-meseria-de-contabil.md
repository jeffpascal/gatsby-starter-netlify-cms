---
templateKey: blog-post
title: Tot ce trebuie să știi despre meseria de contabil
date: 2020-11-13T11:39:36.126Z
description: "Cu toții ne-am întrebat într-un anumit punct al vieții: ce face un
  contabil? Știm că o companie fără un contabil este ca un bloc fără fundație,
  dar ce presupune meseria de contabil? Care sunt atribuțiile unui contabil? Ce
  trebuie să știe un contabil, chiar și începător? Care sunt responsabilitățile
  unui contabil și ce calități ar trebui să aibă contabilul care lucrează pentru
  tine?"
featuredpost: false
featuredimage: /img/casă-de-marcat.jpg
tags:
  - contabilitate meseria de contabil
---
![Fiscalitate, contabilitate si documente contabile](/img/casă-de-marcat.jpg "Casa de marcat")

### **Fișa postului unui contabil enumeră următoarele sarcini:**

* **întocmirea, completarea și analizarea contabilă a documentelor primare ale companiei**
* **înregistrarea cronologică și sistematică, prelucrarea, publicarea și păstrarea informațiilor cu privire la poziția financiară, performanța financiară și fluxurile de trezorerie**
* **sortarea documentelor pentru arhivare și arhivarea acestora**
* **stabilirea formulei de calcul potrivite**
* **completarea registrelor contabile ale companiei**
* **întocmirea balanței de verificare ale companiei**
* **realizarea evaluării patrimoniale**

(informațiile sunt preluate de la https://www.avocatura.com/m562-fisa-postului-de-contabil-sef.html)



![Fisa de post contabil cu sarcini si resposabilitati](/img/fișa-de-post-a-unui-contabil.png "infografic fisa de post contabil")

## Care sunt responsabilitățile unui contabil?

Cum am menționat mai devreme, contabilul este piatra de temelie a oricărei firme, fără de care buna organizare a activității ar fi periclitată, iar respectarea legislației și procedurilor contabile ar fi o durere de cap pentru antreprenori. 

Așa că am compus o listă de responsabilități pe care contabilul ar trebui să le preia de la administratorul unei firme.

#### 1. Contabilul este răspunzător pentru aplicarea corectă a legii.

Activitatea contabilă și sarcinile contabilului trebuie să fie îndeplinite conform **Legii contabilității nr. 82/1991** (reactualizate). Răspunderea pentru respectarea principiilor activității contabile îi revine lui, iar, dacă din cauza nerespectării acestora sau executării defectuoase a atribuțiilor sale, produce pagube firmei pentru care lucrează, el răspunde disciplinar și penal. 

#### 2. Întotdeauna punctual când vine vorba de prezentarea documentelor la instituțiile de stat.

O altă atribuție principală a unui contabil este elaborarea declarațiilor fiscale și depunerea acestora, respectând termenele stabilite prin lege. 

#### 3. *Corectitudinea* în desfășurarea activității contabile - marea responsabilitate a unui contabil.

Acesta trebuie să întocmească documente și să stabilească circuitul lor în cadrul societății - și trebui să o facă *corect*. El trebuie să se asigure de *corectitudinea* plății impozitelor. El trebuie să garanteze că implementarea procedurilor contabile în vigoare este *corectă*. 

Ar putea să pară că am exagerat folosirea cuvântului *corect* în acest paragraf, dar nu am cum să subliniez îndestul cât de important este ca activitatea unui contabil să fie încheiată fără cusur. 

## Ce ar trebui să știe un contabil începător?

Am selectat câteva aspecte pe care un contabil aflat la începutul carierei sale ar trebui să le aibă în vedere.

**Atunci când ești proaspăt angajat, află tot ce se poate afla despre firma pentru care lucrezi:** data înființării, obiectivul de activitate, câți salariați are, ultimul bilanț depus, ultima declarație de mențiuni, dacă sunt despuse toate declarațiile, dacă sunt la zi cu plata datoriilor ș.a.m.d.

Analizează fiecare centimetru din activitatea contabilă care a avut loc înainte de angajarea ta. 

Ba chiar, cere în copie documentele fundamentale ale societății și vechile dosare. De la Certificatul de Înregistrare și Actul Constitutiv, până la dosarele cu actele notariale din ultimele luni, toate acestea trebuie citite. 

Asta te va ajuta să îți faci o imagine de ansamblu despre firma cu care vei colabora.

**Mizează foarte tare pe menținerea comunicării.**

Păstrarea transparenței în desfășurarea activităților contabile nu este doar un indicator al profesionalismului, dar este și o metodă de eficientizare a colaborării. Comunicarea strânsă între contabil și client ajută la luarea deciziilor potrivite pentru dezvoltarea afacerii și la adaptarea facilă la noile măsuri fiscale care ar putea apăra.

Compune rapoarte de informare despre marja de profit, cifra de afaceri, plățile neefectuate etc.

Și nu uita să fii prezent în timpul controalelor de la instituții ca ANAF-ul, pentru că tu ești cel care deține toate informațiile relevante despre documentele înregistrate.