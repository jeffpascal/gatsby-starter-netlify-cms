---
templateKey: blog-post
title: 11 termeni de contabilitate explicați
date: 2021-01-27T18:34:03.255Z
description: Cu siguranță te-ai întrebat ce înseamnă contabilitatea.
featuredpost: true
featuredimage: /img/7.png
tags:
  - contabilitate
---

Fie că deții o afacere sau [ești pe cale să devii antreprenor](https://www.axacont.ro/servicii/infiintare-firma.html), responsabilitățile contabilității nu trebuie să îți lipsească din agendă. 

Ești de acord cu mine?

## [](https://axacontblog.netlify.app/blog/tot-ce-trebuie-s%C4%83-%C8%99tii-despre-meseria-de-contabil/)Ce înseamnă, de fapt, contabilitatea?

![Ce înseamnă contabilitatea](/img/1.png "Ce înseamnă contabilitatea")

**Reprezintă știința și arta stăpânirii afacerilor.**

Încă din istorie, pe când economia se afla într-o continuă dezvoltare, contabilitatea și-a marcat existența.

**Companiile, întreprinderile, instituțiile -** toate aceste forme de societăți necesită situații financiare și o urmărire detaliată a capitalurilor și a unităților pentru a fi prezentate, ulterior, organelor fiscale. 

[Contabilitatea](https://axacontblog.netlify.app/blog/tot-ce-trebuie-s%C4%83-%C8%99tii-despre-meseria-de-contabil/) preia sistemul unei metodologii unice, alături de termenii pe care îi definesc **obiectul**, **scopul** și **mijloacele**.

### Explicarea celor mai comuni termeni din contabilitate

![Cei mai comuni termeni din contabilitate](/img/2.png "Cei mai comuni termeni din contabilitate")

Atunci când îți dorești să înțelegi mai bine demersurile afacerii tale, termenii de specialitate ai contabilității pot să reprezinte un impediment.

Conform definiției de mai sus, **contabilitatea este prioritară**.

În acest articol, tu, ca proprietar de întreprindere, vei cunoaște avantajele înființării unor sisteme de contabilitate funcționale, precum și ale înțelegerii unor concepte fundamentale. 

**Totul pentru a lua decizii mai bune și mai profitabile.** 

Să începem!

## Perioada contabilă

Reprezintă un anumit interval de timp, în cadrul căruia se eliberează un set de situații financiare.

Companiile trebuie să își raporteze activitatea la fiecare trei luni, pentru a putea trece prin 4 perioade contabile pe an. 

#### Care sunt cele 4 perioade contabile?

Veniturile din IANUARIE-MARTIE se declară până la data de 25 aprilie.

Veniturile din APRILIE-IUNIE se declară până la data de 25 iulie.

Veniturile din IULIE-SEPTEMBRIE se declară până la data de 25 octombrie.

Veniturile din OCTOMBRIE-DECEMBRIE se declară până la data de 25 ianuarie.

**De reținut:** Raport la fiecare trimestru, până în data de 25 a lunii următoare. 

## Bilanțul contabil

Este un document contabil în care sunt reprezentate toate bunurile (**activele**) și sursele de finanțate (**pasivele**) ale unei companii, precum și **capitalul propriu**.

#### Ce înseamnă activele, pasivele și capitalul propriu?

**Activele** sunt bunurile sau resursele pe care o companie le folosește în desfășurarea activității sale comerciale. 

**Pasivele** sunt resursele pe care le folosește o companie pentru a obține active. 

**Capitalul propriu** reprezintă suma investită de acționari (*capitalul social*) precum și profitul reinvestit în activitatea comercială. 

*Cum te ajută aceste informații la dezvoltarea afacerii?*

**Bilanțul, care cuprinde cele trei noțiuni, se va afla mereu în echilibru.**

Atunci când ai de gând să achiziționezi un bun, valoarea activului se va afla în creștere, la fel și cea a pasivului, marcând o datorie față de furnizor.

După finalizarea plății bunului, valoarea pasivului se reduce (datoria este stinsă), precum și cea a activului (suma de bani, disponibilă în bancă s-a redus). 

**De reținut:** Bilanțul reprezintă bunurile și resursele unei companii, valorile acestuia sunt mereu echilibrate (**Activ=Pasiv + Capital propriu**)

## Impozit

Este o prelevare obligatorie și gratuită, efectuată de către stat, asupra resurselor, a bunurilor individuale sau ale colectivităților, plătită în bani. 

#### Cum se calculează impozitul pe venit?

 3% din venit (în cazul în care societatea **NU** are angajați)

1% din venit (în cazul în care societatea **ARE** minim un angajat)

*Acest prag de impozitare este valabil **PÂNĂ ÎN** cifra de afaceri 1.000.000 Euro/an.*

În cazul în care cifra de afaceri este **PESTE** 1.000.000 Euro/an, impozitul pe venit se calculează astfel:

16% din profitul realizat 

**De reținut:** Impozitul constituie o sursă de finanțare a cheltuielilor, reprezintă un instrument al politicii economice.

![Cum se calculează impozitul pe venit](/img/3.png "Cum se calculează impozitul pe venit")

## TVA

Este o taxă indirectă suportată de fiecare consumator care participă la ciclul economic al realizării unui produs sau prestării unui serviciu care intră în sfera de impozitare. 

După exercitarea dreptului de deducere , agenții economici impozabili, care au participat la ciclul economic, virează soldul TVA la bugetul de stat. 

#### Care e taxa pe valoare adăugată?

Cotă standard TVA 19%

Cotă redusă TVA 9%

Cotă redusă TVA 5%

### **Când îți înregistrezi societatea cu scopuri TVA?**

* Prin depășirea cifrei de afaceri de 300.000 lei, echivalentul a 65.000 Euro/an.
* Prin opțiune.
* **Până la** cifra de afaceri de 100.000 Euro/an (*se poate opta pentru TVA trimestrial*)
* **Peste** cifra de afaceri de 100.000 Euro/an (*este obligatorie plata TVA-ului lunar, începând cu anul următor celui care a depășit plafonul*)

**Persoanele impozabile, care în anul precedent nu au depășit cifra de afaceri de 2.250.000 lei, pot opta pentru plata TVA-ului la încasare.** 

**De reținut:** TVA-ul este suportat de consumator. 

## Dividente 

Dividentul este definit ca o distribuire în bani sau în natură, efectuată de o persoană juridică unui asociat la persona juridică, drept consecință a deținerii unor titluri de participare la acea persoană juridică. 

O plată de dividente reprezintă suma pe care un acționar o primește din profiturile realizate de o companie la care acesta deține acțiuni. *Suma este calculată în funcție de numărul și tipul specific de acțiuni deținute.* 

**Ce înseamnă acest lucru?**

O societate pe capitaluri anonimă sau în comandită pe acțiuni revine fiecărui acționar, în raport cu acțiunile pe care le posedă. 

Pentru acționari, dividentele reprezintă o recompensă din partea unei companii, pentru investiția lor în capitalul propriu.

Totodată, companiile pot distribui dividente ca numerar sau acțiuni suplimentare.

**De reținut:** Dividentele reprezintă profitul sau câștigurile unei companii.

## Registrul general

Contabilii folosesc un registru general pentru a înregistra tranzacțiile financiare și datele pentru companii. 

**Acestea includ evidențe de conturi de debit și de credit.**

Companiile folosesc informațiile din registrele generale pentru a pregăti rapoarte financiare și pentru a înțelege și observa performața societății de-a lungul timpului. 

**De reținut:** Registrul general reprezintă un inventar financiar al unei companii.

## Registrul jurnal 

Se referă la o tranzacție comercială, înregistrată în registrul general al unei societăți. 

O înregistrare în jurnal poate cuprinde numele și numărul contului, debitul, creditul sau informații diverse. 

**De reținut:** Registrul jurnal completează registrul general. 

![Registrul jurnal](/img/4.png "Registrul jurnal")

## Salarizare

Echipa de contabilitate, alături de [departamentul de resurse umane](https://www.axacont.ro/servicii/resurse-umane.html), se ocupă de compensația totală pe care o companie o plătește angajaților săi o anumită perioadă de timp. 

#### Cum se determină salarizarea?

Prin determinarea și urmărirea orelor lucrate, prin distribuirea plății pentru impozitele de securitate socială și de medicare.

#### Care este salarizarea actuală în România?

**Salarizarea pentru 8 ore/zi:**

2.300 lei/lună (salariu minim pe economie)

2.350 lei/lună (salariu minim pe economie cu studii superioare)

Impozitul din salariul BRUT

2.300 lei - 966 lei (Procent calcul 41.07%) = 1.386 lei/lună

2.350 lei - 990 lei (Procent calcul 41.07%) = 1.412 lei/lună

##### **Salarizare Construcții**

3.000 lei/lună (salariul minim pe economie)

Impozitul din salariul BRUT:

3.000 lei - 648 lei (Procent calcul 23.01%) = 2.362 lei/lună

**De reținut:** Salarizarea acoperă, în toate cazurile, și partea socială, și partea medicală a angajatului.



## Declarația de profit și pierdere

Aceasta arată cheltuielile, costurile și veniturile unei companii, într-o anumită perioadă de timp. 

Prin declarația de profit și pierdere, situația financiară este mai bine monitorizată, împreună cu situația fluxului de numerar și al bilanțului contabil. 

**De reținut:** Declarația oferă informații despre sănătatea financiară a societății tale, precum și capacitatea sa de a genera profit. 

![Declarația de profit și pierdere](/img/5.png "Declarația de profit și pierdere")

## Randamentul investițiilor

**Cum poți obține randament la investiții?**

Pentru ca un investitor să beneficieze de randament la investiții, specialiștii financiari recomandă plasarea a cel puțin **unei treimi din economii în investiții**. 

*Investițiile în fonduri de investiții sunt mult mai profitabile decât conturile deschise în bancă.* 

Spre exemplu, **în 2013, randamentele fondurilor de investiții au fost de 5 ori mai mari** decât cele înregistrate de dobânzile bancare.

Un randament mare au reprezentat și **fondurile de obligațiuni**. Prin natura lor, acestea oferă câștiguri mai sigure, deoarece obligațiunile sunt instrumente financiare cu un grad redus de risc. 

### **Randament investiții și tipuri de investitori**

Investitorii se împart în 2 tipuri: cei care își doresc **un randament de investiții mare**, dar riscant și nesigur, și cei care vor **un randament de investiții mai redus**, dar destul de sigur. 

**Prima categorie** va investi în special în fondurile de acțiuni, în cazul cărora se fac investiții într-o proporție de minim 85% din acțiuni.

Având în vedere caracterul nesigur al acțiunilor, care pot crește sau scădea brusc, de la o zi la alta, în funcție de fluctuațiile bursei, acest tip de fonduri nu oferă siguranță, însă poate aduce profituri mari. 

**Cea de-a doua categorie de investitori**, cei care își doresc mai degrabă stabilitate și un risc cât mai redus de a-și pierde banii investiți, se va îndrepta în special spre fondurile de investiții cu un risc mic sau mediu, care investește puțin în acțiuni și mai mult în alte instrumente financiare cu venit fix.

![Randamentul investițiilor și tipul de investitori](/img/6.png "Randamentul investițiilor și tipul de investitori")

În categoria fondurilor cu risc mediu se încadrează și **fondurile diversificate defensive**, cu un maxim de 35% investit în acțiuni. Tot în această categorie se încadrează și **fondurile de obligațiuni**, care au un maxim de 90% investit în instrumente cu venit fix, fără să se investească deloc în acțiuni. 

*Randamentul investițiilor diferă, așadar, destul de mult de la un tip de investiții la altul, dar și de la o perioadă la alta.*

##### Randament investiții versus grad de risc

Există o discrepanță în ceea ce privește fondurile care atrag cele mai mari sume de bani versus fondurile care ocupă primele locuri în ceea ce privește randamentul al investiții. 

Astfel, fondurile de investiții care au un grad redus de risc sunt cele care atrag cei mai mulți investitori și, totodată, și cele mai mari sume de bani. 

La polul opus se află fondurile de investiții mai riscante, care atrag mai puțini investitori, însă care conduc în topul celor mai mari randamente. 

**De reținut:** Randament = rentabilitate, compară eficiența de investiții.

## Creanțe 

Reprezintă o sumă de bani pe care o companie o datorează anumitor investitori, vânzători sau creditori, pentru bunuri sau servicii cumpărate cu credit. 

Un exemplu de creanță este atunci când un restaurant primește o comandă pe credit de la un furnizor extern. 

**De reținut:** Creanța este un drept pe care creditorul îl are asupra unei sume de bani ce i se datorează. 

**Ești pregătit să iei decizii pentru întreprinderea ta?**

![Contabilitate](/img/7.png "Contabilitate")

Pentru mai multe informații, întrebări sau posibile [colaborări](https://www.axacont.ro/servicii/consultanta.html), nu ezita să ne transmiți un mesaj folosind [formularul de contact](https://www.axacont.ro/contact.html) de pe site, la adresa de e-mail support@axacont.ro sau la numărul de telefon +4 0799 044 000.