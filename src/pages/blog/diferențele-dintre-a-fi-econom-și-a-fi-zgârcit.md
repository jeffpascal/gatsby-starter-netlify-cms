---
templateKey: blog-post
title: Diferențele dintre a fi econom și a fi zgârcit
date: 2021-03-14T16:03:05.009Z
description: Linia dintre a fi econom și a fi zgârcit este atât de fină, încât,
  este o provocare să găsești echilibrul, iar acest echilibru depinde de
  deciziile noastre de prezent și de strategiile pentru viitor.
featuredpost: true
featuredimage: /img/6e.jpg
tags:
  - economii
---
O să pornim de la un citat al lui Paulo Coelho:

> „Viața este uneori foarte zgârcită: trec zile, săptămâni, luni și ani fără să simți nimic nou. Totuși, odată ce se deschide o ușă, o adevărată avalanșă pătrunde prin spațiul deschis. Acum nu ai nimic, iar în clipa următoare ai mai mult decât poți accepta.”

![econom](/img/6e.jpg "econom")

## Ce înseamnă să fii econom?

A fi econom înseamnă că faci mici schimbări în felul în care îți gestionezi banii pentru a reduce din cheltuieli.

*Dar cum să devii econom dacă asta ți-ar putea afecta anumite aspecte din viața cotidiană?*

A economisi nu trebuie să te oprească din ceea ce vrei să faci.

Dimpotrivă, atenția sporită asupra finanțelor, specifică unei persoane econome, îți permite să îți revizuiești atitudinea asupra cheltuielilor, atât celor personale, cât și ale companiei tale. 

A fi econom presupune, pe de o parte, să îți limitezi într-o măsură cheltuielile și, pe de altă parte, să renunți la a cumpăra anumite lucruri de care - dacă te gândești mai bine - nu ai nevoie.

**Când încerci să fii econom**, pui semnul stop în fața lucrurilor lipsite de importanță și care nu aduc valoare.

**Când ești econom**, acționezi și câștigi timp important pentru tine și pentru business-ul tău.

**Fun fact.** Puțin peste 14% dintre români țin o evidență clară a cheltuielilor.

## Ce înseamnă să fii zgârcit?

O persoană zgârcită caută întotdeauna să achiziționeze cel mai ieftin articol, într-un timp cât mai scurt, indiferent de calitatea produsului sau a serviciului.

Andrei Pleșu spunea:

> „Fericirea ca obsesie e o sursă sigură de nefericire.”

Pornind de la această afirmație, putem sesiza efectele negative ale unei atitudini zgârcite.

Când ești antreprenor, trebuie să ai în vedere, încă de la început, viitoarele achiziții și cheltuieli pentru ca scopul firmei tale să se îndeplinească. Însă, când ești zgârcit, tinzi să afectezi negativ relațiile cu celelalte persoane din jurul tău și să creezi conflicte, chiar și pe termen lung. 

**Fun fact.** Doar 2 din 10 români se mențin la curent cu subiectele financiar-contabile, pe când 4 din 10 nu sunt deloc interesați de ele. 

![cum sa devii econom](/img/4e.jpg "cum sa devii econom")

## Cum să strângi bani (fără a te zgârci)?

Titlul de proprietar de afacere implică cereri delicate și cu un impact foarte puternic.

Impact ce se poate reflecta în calitatea și durata vieții business-ului tău.

Ca să eviți grijile financiare, trebuie să acorzi o atenție sporită detaliilor. 

**Imaginează-ți următorul scenariu**: conduci propria companie și trebuie să te decizi asupra achiziției unui autoturism. 

Ai 2 variante:

1. [investești ](https://www.axacont.ro/servicii/contabilitate.html)o sumă mare de bani într-un nou autovehicul  
2. te documentezi și cauți detaliile despre *leasing-ul operațional* (transferarea unei companii dreptul de utilizare a unei flote în condițiie achitării unei rate lunare fixe care acoperă toate costurile de funcționare ale unei mașini), din care poți avea beneficii economice pe termen lung și avantaje multiple (cum ar fi că toate riscurile sunt preluate de către firma de leasing)

Tu ce ai alege?

**Fun fact.** 75% dintre români confundă educația financiară cu împrumuturile de bani.

## Cum să devii econom?

Oamenii economi fac cheltuieli conștiente.

Iată o listă de 5 atribuții ce se potrivesc unei persoane econome:

* Îți pasă de costul și de calitatea unui produs, evaluând totodată și timpul pe care îl petreci pentru a-l obține.
* Ca să economisești o sumă de bani, nu te supără ideea de a reconstrui o noptieră, de a retapița o canapea sau chiar de a-ți crea propriul costum de Halloween.
* Găsești modalități de a economisi bani fără să îți sacrifici stilul de viață.
* Cercetezi o gamă mai largă de opțiuni pentru produsul pe care dorești să îl achiziționezi.
* Optimizezi costul și calitatea unui articol și te asiguri că acesta se încadrează în bugetul stabilit de tine.

Însă, economisirea nu înseamnă să reduci la un nivel înalt achizițiile. Este vorba despre a cheltui cu atenție sporită pentru lucrurile care te ajută să îți clădești viitorul. 

Astfel, atunci când te decizi economisești, trebuie să îți placă cu adevărat să îți petreci timpul realizând acțiuni pentru a economisi bani și să apreciezi timpul câștigat din urma acestor activități, investind în ceea ce contează pentru tine și pentru viitorul tău.

**Fun fact.** Doar 20% din populația totală se informează activ cu privire la bănci și la funcționalitatea acestora.

## Cum știi dacă ești zgârcit?

O persoană zgârcită nu este niciodată generoasă cu banii atunci când este necesar.

Indiferent de calitatea articolului achiziționat (cât va dura în timp, cât de bine își va face treaba), cele mai ieftine și rapide alternative vor fi mereu primele opțiuni.

Iată o listă de 5 atribuții ce se potrivesc unei persoane zgârcite:

* Ai tendința să ceri să împarți costul unui lucru
* Nu ești dispus să cheltuiești sau să împarți banii (nu donezi în scopuri caritabile)
* Îți sacrifici mult timp pentru a economisi bani
* Ești indiferent față de calitatea unui articol, prețul fiind cel mai important 
* Înclini să te lauzi că ai cheltuit sume mici

Deși metodele persoanei zgârcite pot părea, la prima vedere, mai eficiente, ele se bazează pe o percepție nesănătoasă asupra consumului de produse și servicii.

**Fun fact.** Doar 4 din 10 utilizatori au comparat mai multe oferte la achiziția ultimului produs bancar.

![monitorizare cheltuieli](/img/3e.jpg "monitorizare cheltuieli")

## Monitorizare cheltuieli

Educația financiară este de o importanță ridicată în gestionarea și organizarea unei afaceri.

Prudența cu care faci o achiziție se reflectă asupra atitudinii tale în raport cu sumele disponibile. 

*Trebuie să schimbi nivelul de resurse ca să atragi resurse suplimentare.* 

Cu alte cuvinte, un antreprenor de succes reușește să distribuie resurse limitate în condițiile unor nevoi nelimitate.

Iată 3 sfaturi pe care le poți urma pentru a prelua controlul asupra cheltuielilor:

1. **Pune cheltuielile pe locul 1** - un punct bun de plecare este compui o listă cu lucrurile de care ai nevoie și cheltuielile pe care trebuie să le faci 
2. **Ține evidența cheltuielilor săptămânale** pentru lucrurile cu adevărat esențiale și observă ce procent sau buget aloci articolelor indispensabile
3. **Ia-ți notițe despre cheltuielile speciale** - la prima vedere poate părea nefolositor, însă este posibil să descoperi că se vor aduna pagini întregi de cheltuieli pentru o singură săptămână 

Totodată, e un obicei bun să ții și evidența banilor pe care îi împrumuți altor sau de la alte persoane și să observi cât de des se întâmplă acest lucru. 

Monitorizarea banilor cheltuiți este un mod ideal de a sesiza dacă achizițiile pe care tocmai le-ai făcut îți folosesc cu adevărat și la ce lucruri ar trebui să renunți pentru o gestionare cât mai bună a resurselor financiare.

**Fun fact.** Persoanele care compară mai multe oferte înainte să achiziționeze un produs provin din mediul urban (70%). 

## De ce ar trebui să economisești și să investești bani

La baza fiecărei investiții se află capacitatea noastră de a economisi bani, pe care, mai apoi, să îi putem transforma în resurse de viitor.

Pe parcursul unui an, cheltuielile noastre nu rămân constante. În acest caz, sursele de bani ce rămân în perioadele în care avem cheltuieli mai mici ar trebui să fie economisite. 

De ce?

Pentru a putea acoperi cheltuielile generale anuale ce au o mai mare amploare, cum ar fi taxe pentru cursuri sau studii, impozite, cheltuieli ce necesită planificare.

Pentru a nu se ajunge la datorii, experții în investiții recomandă punerea unei rezerve de bani deoparte care să echivaleze de la 3 până la 6 luni de cheltuieli lunare. 

**Totodată, economiștii sfătuiesc să avem în permanență un fond de urgență pentru situații neprevăzute.**

Cu cât o parte cât mai mare din societate ia decizii bune și calculate, cu atât societatea, în tot ansamblul său, se va dezvolta mai puternic. 

Lipsa educației financiare și a comportamentului cumpătat duce la dependență de alte surse de sprijin financiar. 

![venit pasiv](/img/2e.jpg "venit pasiv")

Dar ce se întâmplă cu **venitul pasiv**, **independența financiară**, **pensionarea timpurie** și **venitul suplimentar la pensie**?

În prezent, aceste subiecte sunt intens discutate de antreprenorii români și nu numai. 

Consecințele economisirii și, mai apoi, investirii pe termen lung, chiar și pentru vârsta pensionării, este că doar 15% dintre români depun eforturi în această direcție. 

### Venituri pasive

**Obținerea unui venit pasiv reprezintă obținerea de bani fără efort.**

Atunci când te afli la început de drum, forța de muncă este principalul tău venit activ.

Însă, pe măsură ce înaintezi în vârstă, capacitatea ta de muncă va scădea. 

Pentru a te afla mereu cu un pas înainte, este bine ca o parte din venituri să fie orientate către economii.

Adunate în investiții pe termen lung, economiile pe care le generezi se pot transforma în venituri substanțiale de care te poți folosi mai târziu. 

**Totul datorită compunerii dobânzilor pe parcursul anilor.** 

### Independența financiară

**Independența financiară reprezintă, de fapt, lipsa de restricții impuse de un superior sau a unui program de lucru.** 

În același timp, este un vis pe care multă lume ar dori să îl transforme în realitate.

Pentru a ajunge la idealul independenței financiare, este nevoie să îți sacrifici o parte consistentă din veniturile pe termen scurt. 

Deoarece vremurile moderne cer măsuri eficiente și rapide, trebuie să ai în vedere să pui deoparte cel puțin 40-60% din veniturile tale lunare în investiții rentabile pe termen lung.

Controlul strict al cheltuielilor, urmărirea constantă a acestora, precum și planificarea sunt cele mai importante aspecte atunci când vine vorba de succesul personal, precum și de cel în afaceri. 

![pensionare anticipata](/img/7e.jpg "pensionare anticipata")

### Cum să ajungi la pensionare anticipată

În România, vârsta legală de pensionare este de 65 de ani.

Dacă ai în vedere să te pensionezi mai devreme, acest lucru este posibil, însă, ar trebui să depui eforturi mai mari de a economisi.

Aceste eforturi trebuie să fie substanțiale, fiind necesară economisirea a 20-30% din veniturile tale lunare.

Atunci când investești pe termen lung, ai parte și de un profil de risc mai mare. Însă, scopul tău nu este acela de a obține câștiguri pe termen scurt, ci de a câștiga mai mult pe termen lung. 

Pe măsura apropierii de vârsta pensionării, experții sunt de părere că este indicat să investești un procent mai mare în investițiile cu profil mai puțin riscant.

### Cum să câștigi un venit suplimentar la pensie

**Studiile arată că persoanele care ies la pensie încasează în jur de 40% din veniturile pe care le obțineau în perioada activă de muncă.**

Având în vedere scăderea populației active, ca urmare a natalității scăzute și a fluxului de oameni ce părăsesc anual România, peste 10-20 de ani, încasarea unei pensii este estimată la doar 30-35% din veniturile active precedente. 

Pentru a nu ajunge să obții doar pensia din urma profilului tău de muncă, este bine să economisești o parte din veniturile actuale, pentru ca situația ta financiară să fie una echilibrată la vârsta pensionării.

Economiile în numerar sunt puternic asociate cu segmentul tânăr de populație (aprox. 1 din 2 persoane cu vârsta cuprinsă între 18-25 de ani are economii în numerar) și scade gradual odată cu înaintarea în vârstă.

**Ce spui, începi să-ți faci economii?**

![cum sa strangi bani](/img/5e.jpg "cum sa strangi bani")

**Economisirea banilor te face să te simți în siguranță**, îți oferă un sentiment de liniște și de productivitate pentru viitor.

Gestionarea prudentă a banilor și filtrarea deciziilor prin calcule realiste vor conduce întotdeauna la o strategie de succes și cu rezultate.